Yhtiöllä voi olla kaksi osakesarjaa: A- ja B-sarja. Kummankin osakesarjan
osake tuottaa yhden (1) äänen. Yhtiön erilajiset osakkeet eroavat alla
kuvatun mukaisesti.

Jaettaessa yhtiön varoja tai saatuja vastikkeita likvidaatiotilanteessa eri
osakelajit tuottavat oikeuden yhtiön varoihin tai saatuun vastikkeeseen
seuraavasti:

(a) Ensisijaisesti jaetaan B-sarjan haltijoille suurempi seuraavista: (i)
alkuperäinen merkintähinta jokaisesta B-sarjan osakkeesta, lisättynä
päätetyillä mutta maksamattomilla B-sarjan osingoilla; tai (ii) summa jonka
B-sarjan omistaja olisi saanut jos B-sarjan osakkeet olisi muunnettu A-sarjan
osakkeiksi välittömästi ennen likvidaatiotilannetta.

(b) Toiseksi, jäljelle jäävät varat tai vastike jaetaan A-sarjan osakkeen
omistajille keskinäisen omistussuhteen mukaisessa suhteessa.

B-sarjan osakkeenomistajillla on oikeus vaihtaa B-sarjan osakkeensa A-sarjan
osakkeiksi. Osakkeiden vaihtamista koskeva vaatimus tulee tehdä kirjallisesti
hallitukselle. Osakkeiden vaihtosuhde on 1:1, kuitenkin huomioiden
vaihtosuhteen korjaamisen mahdollisten osakkeiden splittien tai käänteiset
splittien, tai muiden vastaavien järjestelyjen vuoksi.

Likvidaatiotilanteilla tarkoitetaan:

(i) olennaisin osin kaikkien yhtiön osakkeiden myyntiä ulkopuoliselle taholle

(ii) yhtiön osakkeiden myyntiä nykyiselle osakkeenomistajalle niin että
myydyksi tulee olennaisin osin kaikki osakkeet mitä ostavalla
osakkeenomistajalla ei vielä ole hallussaan

(iii) olennaisin osin kaikkien yhtiön varojen myyntiä, siirtoa tai
yksinoikeudella lisenssointia

(iv) sulautumista, uudelleenjärjestelyä tai konsolidaatiota, jonka seurauksena
nykyisten osakkeenomistajien omistusosuus tippuu alle 50%:iin järjestelyssä
jäävistä tai syntyvistä yhtiöistä

(v) yhtiön selvitystilaa, purkamista ja konkurssia.
